ห่านออกไข่เป็นทองคำ
ชาวนากับภรรยาอาศัยอยู่บนภูเขาสูง
พวกเขามีฐานะยากจน
ไม่มีเงินติดตัว
แต่ยังโชคดีที่มีทรัพย์สินอย่างอื่นอยู่บ้าง
พวกเขามีกระท่อมหลังงาม
มีน้ำสะอาดในลำธารไว้ดื่มกิน
มีไก่ในคอก
และมีแพะไว้คอยให้นม
ในฤดูร้อน
ต้นมะกอกก็จะออกผลดก
นำมาสกัดเป็นน้ำมันได้
"เรามีทุกอย่างบนนี้"
ภรรยาชาวนาเคยบอกนายพรานที่ขึ้นเขามาล่ากวาง
วันหนึ่ง
ชาวนาขี่ลาไปตลาด
ลัดเลาะลงไปตามเส้นทางบนเขาอย่างระมัดระวัง
ระหว่างทางกลับ
เขาเจอหญิงชราที่กำลังเก็บสมุนไพรอยู่ท่ามกลางหมอกยามพลบค่ำ
"สวัสดีพ่อคุณ"
หญิงชราทักทายชาวนา
และจ้องไปที่ตะกร้าหวายที่รัดไว้ข้างลำตัวของลา
"เอาของดีๆ อะไรมาฝากคุณนายบ้างล่ะ"
"ฉันไม่มีเงินซื้ออะไรมากนักหรอก"
ชาวนายอมรับ
"ได้แต่ผ้าทอพื้นเมืองมาให้ภรรยาเย็บผ้ากันเปื้อนผืนใหม่ แล้วก็ไวน์ชั้นดีสองสามขวดกับปลาเค็ม จะได้เป็นมื้อพิเศษเสียหน่อย อยู่บนภูเขานี่เราไม่ค่อยได้กินปลาสักเท่าไหร่"
"จริงสิ ฉันก็ไม่ได้กินปลามาหลายปีแล้ว"
หญิงชราเห็นด้วย
"แบ่งของฉันไปก็ได้"
ชาวนากล่าว
"ฉันซื้อมาเยอะเลย"
แล้วเขาก็หยิบปลาที่ส่งกลิ่นคลุ้งตัวหนึ่งจากตะกร้า
และยัดใส่มือตะปุ่มตะป่ำของนาง
"ฉันอยากตอบแทนความใจดีของท่าน"
หญิงชรากล่าว
แล้วนางก็ตบมือย่นๆ
และตะโกนภาษาแปลกๆ
ที่ชาวนาฟังไม่ออก
ทันใดนั้น
นางก็ถูกรายล้อมด้วยฝูงห่านที่ตีปีกออกมาจากม่านหมอก
"ฉันให้"
หญิงชราหัวเราะเบาๆ
พร้อมกับอุ้มห่านตัวหนึ่งขึ้นมา
"เอามันไป มันจะออกไข่งามๆ ให้ท่าน"
ชาวนาวางห่านไว้ในตะกร้า
ปิดฝาแล้วผูกไว้ไม่ให้มันหนี
พอเขากลับถึงบ้าน
จึงปล่อยห่านไว้ในคอก
มันเริ่มเบียดเสียดหาอาหารกับพวกแม่ไก่
เช้าวันต่อมา
เมื่อภรรยาชาวนาออกไปดูแม่ไก่
เธอเห็นห่านตัวนั้นออกไข่มาหนึ่งฟอง
--
ขนาดมหึมา
เธอหยิบมันขึ้นมา
"หา!"
เธอพูด
แปลกใจกับความหนักของมัน
"ฉันคงตาฝาดแน่ๆ นี่มันก้อนหินนี่นา"
เธอกำลังจะขว้างมันทิ้ง
พระอาทิตย์ก็โผล่พ้นก้อนเมฆ
และส่องแสงกระทบไข่ใบนั้นจนมันเกิดประกายระยิบระยับ
ด้วยความฉงน
ภรรยาชาวนาเช็ดมันกับมุมผ้ากันเปื้อนผืนใหม่จนสะอาด
ไข่ฟองนั้นดูเหมือนทำจากทองคำ
--
แต่มันจะเป็นไปได้อย่างไร
"ใครเป็นคนให้ห่านตัวนี้กับท่าน"
เธอถามสามี
"แม่เฒ่าคนหนึ่งน่ะ"
ชาวนาตอบ
"ฉันเจอนางกำลังเก็บสมุนไพรตอนพลบค่ำ"
"นางต้องเป็นแม่มดใจดีแน่ๆ"
ภรรยาของเขากล่าว
"ฉันคิดว่าห่านของนางออกไข่เป็นทองคำ"
ชาวนาไม่เชื่อสายตาตัวเอง
เขาผูกอานลาอีกครั้งและไปหาพ่อค้าขายทองที่ตลาด
ใช่แล้ว
ไข่ฟองนั้นทำจากทองคำจริงๆ
ทองคำบริสุทธิ์เสียด้วย
เขาขายมันได้เงินมาพอสมควร
พอที่ซื้อผ้าดีๆ
ให้ภรรยา
ซื้อไวน์ขวดใหญ่
ซื้อเครื่องมือให้ตัวเอง
และซื้อปลากลับบ้าน
ไม่ใช่ปลาซาร์ดีนเค็มถูกๆ
ที่ซื้อเมื่อวาน
แต่เป็นปลาสดราคาแพงที่เพิ่งจับจากทะเลเมื่อคืน
เช้าวันต่อมา
ห่านตัวนั้นออกไข่ทองคำอีกฟอง
มันยังออกไข่ไปเรื่อยๆ
จนชาวนาเอาใส่ไว้เต็มตะกร้า
ไม่นานชาวนากับภรรยาก็ร่ำรวย
พวกเขาสวมเสื้อผ้าราคาแพงและขี่ม้าไปตลาด
พวกเขากินอาหารสดบนจานราคาแพงในฤดูร้อน
พวกเขาซ่อมและทาสีกระท่อมใหม่
และยังสร้างโรงรีดนมเอาไว้เลี้ยงแม่วัวฝูงหนึ่งอีกด้วย
เธอคงคิดว่าชาวนาจะมีความสุข
แต่ตรงกันข้าม!
ทุกเช้า
ขณะที่เขาเช็ดถูไข่ทองคำฟองใหม่
เขาก็มีแต่ความกังวลใจ
"ถ้าหากมีใครมาขโมยห่านวิเศษตัวนี้ไปล่ะ"
เขาบอกกับภรรยา
"เราจะทำอย่างไรถ้าห่านนี้ป่วยตายไป เราคงไม่มีทางรวยไปกว่านี้ แล้วไม่นานเราก็จะกลับไปจนอีกครั้ง"
"อย่ากลัดกลุ้มไปเลยที่รัก ไม่มีใครมาขโมยห่านตัวนี้ไปหรอก"
ภรรยารับรองกับเขา
"มีแต่พวกนายพรานที่ขึ้นเขามาถึงบนนี้ และพวกเขาไม่เคยเข้ามาใกล้ฟาร์ม ส่วนห่านตัวนั้น มันคงไม่อยู่กับเราไปตลอดกาลหรอก ฉันเลยเก็บหอมรอมริบเงินทองไว้ใช้ในคราวจำเป็นนี่ไง เรามีอาหารแห้งไว้กินตลอดปี พออาหารหมด เรายังมีวัวไว้ให้นม มีไก่ไว้ออกไข่ และมีทุ่งหญ้าไว้ปลูกพืช มันมากพอที่เราจะเก็บไว้กินจนแก่เฒ่าโน่นแหละ"
แต่ชาวนาอดกังวลใจไม่ได้
ความโชคดีถูกทำลายลง
เพราะความกลัดกลุ้มตลอดเวลาของเขา
แล้วเช้าวันหนึ่ง
ความคิดโง่ๆ
ก็ผุดขึ้นมาในใจเขา
"ฉันต้องตักตวงไข่ทองคำทุกฟองเดี๋ยวนี้"
เขาบอกกับตัวเอง
"ก่อนที่มันจะสายเกินไป"
วันเดียวกันนั้นเอง
ระหว่างที่ภรรยาของเขาไปเยี่ยมเพื่อนที่อยู่เลยลงไปจากภูเขา
ชาวนาคว้าห่านตัวนั้นและบิดคอมันอย่างชำนาญด้วยเมือเปล่าอย่างรวดเร็ว
และเบามือเสียจนห่านแทบไม่รู้สึกอะไรเลย
แล้วเขาก็ใช้มีดผ่าห่านที่ตายแล้วออก
ลองนึกดูว่าเขาจะตกใจแค่ไหนเมื่อไม่พบไข่ทองคำในท้อง
--
มีเพียงไข่แดงนิ่มๆ
ที่ปราศจากเปลือกทองคำเท่านั้น
ยิ่งไปกว่านั้น
ความโชคร้ายยังตามมาอีก
ขณะที่ไข่แดงฟองเล็กๆแข็งตัวในมือของเขา
ทรัพย์สมบัติก็หายวับไปในอากาศ
ทั้งเครื่องมือจานชาม
เสื้อผ้าดีๆ
ไวน์
ม้า
--
หรือแม้แต่แม่วัว
และโรงรีดนมก็อันตรธานหายไปด้วย
"โธ่ ที่รัก เธอทำอะไรลงไป"
ภรรยาชาวนากล่าวเมื่อกลับมาแล้วพบว่ากระท่อมกลับมาซอมซ่อเหมือนเดิม
สามีของนางเสียใจจนพูดไม่ออก
ภรรยาที่น่าสงสารพยายามปลอบใจเขา
แต่ไม่ว่าจะพูดอย่างไร
เขาก็ไม่รู้สึกดีขึ้น
เอาแต่สะอึกสะอื้นเหมือนกันเด็ก
เขาผูกอานลาและขี่ออกไปหาแม่มดที่เคยให้ห่านทองคำกับเขา
บางทีนางอาจให้เขาอีกตัว
และคราวนี้เขาจะไม่ยอมให้ความโลภเข้าครอบงำอีก
แต่เขาไม่เจอนางอีกเลย
มีคนเล่าว่าเขายังเที่ยวเดินหานางไปทั่วภูเขาจนถึงทุกวันนี้
ขณะที่ฝ่ายภรรยานั่งถอนใจอยู่กับบ้าน
รอวันที่พวกเขาจะพอใจกับสิ่งเล็กน้อยที่ตนมี