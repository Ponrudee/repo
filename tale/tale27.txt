นิทานหิ่งห้อย
มีเรื่องเล่ามากมายหลายเรื่องเกี่ยวกับรุ้งกินน้ำ
แต่เคยได้ยินเรื่องนี้กันหรือยัง
ตามธรรมดาเมื่อพระอาทิตย์กำลังส่องแสงจ้าอยู่บนฟ้า
ฝนก็จะไม่ตก
เพราะพระอาทิตย์ที่แจ่มใสกับฝนที่แสนเศร้านั้นตกลงกันว่าจะผลัดกันปรากฏตัว
ทั้งคู่จึงไม่เคยได้พบกันเลย
แต่วันหนึ่ง
พระอาทิตย์กับสายฝนก็รู้สึกว่าเล่นซ่อนหากันมานานพอแล้ว
ทั้งสองจึงตัดสินใจที่จะปรากฏตัวขึ้นพร้อมๆ
กันสักครั้ง
พระอาทิตย์ส่องแสงจ้าแผ่กว้างลงบนพื้นโลก
และฝนก็ตกลงมาเป็นม่านหยดน้ำพรมลงบนทุ่งหญ้าป่าเขา
หยดน้ำและแสงสว่างประกอบกันเป็นสะพานสายหนึ่ง
นั่นก็คือ...รุ้งกินน้ำ
พระอาทิตย์พูดขึ้นว่า
"ฉันจะสร้างสะพานนี้เพื่อเดินทางไปหาเมฆเพื่อนรัก"
สายฝนก็พูดว่า
"ฉันจะสร้างสะพานนี้เพื่อไปพบกับพระอาทิตย์"
แล้วภาพที่น่าอัศจรรย์ก็ปรากฏขึ้น
พระอาทิตย์ส่องแสงแรงกล้าที่สุด
และเมฆก็โปรยหยาดฝนเบาบางที่สุดลงบนสะพานหลากสีนั้น
ม่านน้ำฝนกระทบกับม่านแสงแดด
แรงกระทบทำให้หยดประกายแสงที่ตกลงมากระจัดกระจายไปทั่วผืนโลก
สัตว์ต่างๆ
ตกใจกลัว
เมื่อเห็นฝนประหลาดตกลงมาเป็นประกาย
จึงพากันวิ่งหนี
มีเพียงหนอนบางตัวเท่านั้นที่ไม่กลัวหยดน้ำที่ส่องสว่างนี้
พวกมันกลับเห็นว่าฝนประหลาดนี้ช่างสวยงามน่ากิน
จึงลองชิมดู
และด้วยเหตุนี้
เมื่อหนอนพวกนี้โตเต็มที่
มันจึงกลายเป็นแมลงที่มีแสงสว่างในตัวเอง
นั่นก็คือหิ่งห้อยที่คอยส่องแสงกระพริบวิบวาวในยามค่ำคืนนั่นเอง